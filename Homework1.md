**Задача1: Дата след 5 дни**

Дадени са две числа d (ден) и m (месец), които формират дата. Да се напише програма, която отпечатва датата, която ще бъде след 5 дни. Например 5 дни след 28.03 е датата 2.04. Приемаме, че месеците: април, юни, септември и ноември имат по 30 дни, февруари има 28 дни, а останалите имат по 31 дни. Месеците да се отпечатат с водеща нула, когато са едноцифрени (например 01, 08).

**Входни данни**

Входът се чете от конзолата и се състои от два реда:

* На първия ред стои едно цяло число d в интервала [1 … 31] – ден. Номерът на деня не надвишава броя дни в съответния месец (напр. 28 за февруари).
* На втория ред стои едно цяло число m в интервала [1 … 12] – месец. Месец 1 е януари, месец 2 е февруари, …, месец 12 е декември. Месецът може да съдържа водеща нула (напр. април може да бъде изписан като 4 или 04).

**Изходни данни**

Отпечатайте на конзолата един единствен ред, съдържащ дата след 5 дни във формат ден.месец. Месецът трябва да бъде двуцифрено число с водеща нула, ако е необходимо. Денят трябва да е без водеща нула.

**Задача 2: Умният Трайчо**

Трайчо вече е на N години. За всеки свой рожден ден той получава подарък. За нечетните рождени дни получава играчки, а за всеки четен получава пари. За втория рожден ден получава 10.00 лв., като сумата се увеличава с 10.00 лв. за всеки следващ четен рожден ден (2 -> 10, 4 -> 20, 6 -> 30 и т.н.). През годините Трайчо тайно е спестявал парите. Братът на Трайчо, в годините, които той получава пари, взима по 1.00 лев от тях. Трайчо продал играчките, получени през годините, всяка за P лева и добавил сумата към спестените пари. С парите искал да си купи нов телефон за X лева. Напишете програма, която да пресмята колко пари е събрал и дали му стигат да си купи телефон.

**Входни данни**

От конзолата се прочитат 3 числа, всяко на отделен ред:

* Възрастта на Трайчо – цяло число в интервала [1 … 77].
* Цената на телефона – число в интервала [1.00 … 10 000.00].
* Единична цена на играчка – цяло число в интервала [0 … 40].

**Изходни данни**

Да се отпечата на конзолата един ред:

* Ако парите на Трайчо са достатъчни:
  “Yes! {N}” – където N е остатъка пари след покупката
* Ако парите не са достатъчни:
  “No! {M}” – където M е сумата, която не достига
* Числата N и M трябва да са форматирани до втория знак след десетичната точка.

**Примерен вход и изход**

*Вход 1:*
  
  10
  
  170.00
  
  6

*Изход 1:*
  
  Yes! 
  
  5.00

*Пояснение:*
Първи рожден ден получава играчка; 2ри -> 10 лв.; 3ти -> играчка; 4ти -> 10 + 10 = 20 лв.; 5ти -> играчка; 6ти -> 20 + 10 = 30 лв.; 7ми -> играчка; 8ми -> 30 + 10 = 40 лв.; 9ти -> играчка; 10ти -> 40 + 10 = 50 лв.
Спестил е -> 10 + 20 + 30 + 40 + 50 = 150 лв.. Продал е 5 играчки по 6 лв. = 30 лв..
Брат му взел 5 пъти по 1 лев = 5 лв. Остават -> 150 + 30 – 5 = 175 лв. 175 >= 170 (цената на телефона) успял е да го купи и са му останали 175-170 = 5 лв.

*Вход 2:*
  21

  1570.98

  3

*Изход 2:*

  No! 

  997.98

*Пояснение:* 
Спестил е 550 лв.. Продал е 11 играчки по 3 лв. = 33 лв. Брат му взимал 10 години по 1 лев = 10лв. Останали 550 + 33 – 10 = 573 лв.
573 < 1570.98 – не е успял да купи телефон. Не му достигат 1570.98–573 = 997.98 лв.

**Задача 3: Спиращо число**

Напишете програма, която принтира на конзолата всички числа от N до M, които се делят на 2 и на 3 без остатък, в обратен ред. От конзолата ще се чете още едно "спиращо" число S. Ако някое от делящите се на 2 и 3 числа е равно на спиращото число, то не трябва да се принтира и програмата трябва да приключи. В противен случай се принтират всички числа до N, които отговарят на условието.

**Вход:**

От конзолата се четат 3 числа, всяко на отделен ред:

* N - цяло число: 0 ≤ N < M.
* M - цяло число: N < M ≤ 10000.
* S - цяло число: N ≤ S ≤ M.

**Изход:**
На конзолата се принтират на един ред, разделени с интервал, всички числа, отговарящи на условията.

**Примерен вход и изход**

*Вход 1:*

1

30

15

*Изход 1:*

30 24 18 12 6

*Пояснение 1:*
Числата от 30 до 1, които се делят едновременно на 2 и на 3 без остатък са: 30, 24, 18, 12 и 6. Числото 15 не е равно на нито едно, затова редицата продължава.

*Вход 2:*

1

36

12

*Изход 2:*

36 30 24 18

*Пояснение 2:*
Числата от 36 до 1, които се делят едновременно на 2 и на 3 без остатък, са: 36, 30, 24, 18, 12 и 6. Числото 12 е равно на спиращото число, затова спираме до 18.

**Бонус задача: Магазин за цветя**

Магазин за цветя предлага 3 вида цветя: хризантеми, рози и лалета. Цените зависят от сезона.

Сезон |	Хризантеми | Рози |	Лалета
----- | ---------- | ---- | ------
пролет / лято | 2.00 лв./бр. | 4.10 лв./бр. | 2.50 лв./бр.
есен / зима | 3.75 лв./бр. | 4.50 лв./бр. | 4.15 лв./бр.

В празнични дни цените на всички цветя се увеличават с 15%. Предлагат се следните отстъпки:

* За закупени повече от 7 лалета през пролетта – 5% от цената на целия букет.
* За закупени 10 или повече рози през зимата – 10% от цената на целия букет.
* За закупени повече от 20 цветя общо през всички сезони – 20% от цената на целия букет.

Отстъпките се правят по така написания ред и могат да се наслагват! Всички отстъпки важат след оскъпяването за празничен ден!

Цената за аранжиране на букета винаги е 2 лв. Напишете програма, която изчислява цената за един букет.

**Входни данни**

Входът се чете от конзолата и съдържа точно 5 реда:

* На първи ред е броят на закупените хризантеми – цяло число в интервала [0 … 200].
* На втория ред е броят на закупените рози – цяло число в интервала [0 … 200].
* На третия ред е броят на закупените лалета – цяло число в интервала [0 … 200].
* На четвъртия ред е посочен сезонът – [P (пролет), L (лято), E (есен), Z (зима)].
* На петия ред е посочено дали денят е празник – [Y - да / N - не].

**Изходни данни**

Да се отпечата на конзолата 1 число – цената на цветята, форматирана до втория символ след десетичния знак.

**Примерен вход и изход**

*Вход:*

2

4

8

P

Y

*Изход:*

46.14

*Пояснение:*

Цена: 2*2.00 + 4*4.10 + 8*2.50 = 40.40 лв.

Празничен ден: 40.40 + 15% = 46.46 лв.

5% намаление за повече от 7 лалета през пролетта: 44.14

Общо цветята са 20 или по-малко: няма намаление

44.14 + 2 за аранжиране = 46.14 лв.
